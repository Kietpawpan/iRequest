สำนักงานปลัดกระทรวงทรัพยากรธรรมชาติและสิ่งแวดล้อม (สป.ทส.) ขอแจ้งให้ผู้ขอข้อมูลข่าวสารทราบ ดังต่อไปนี้

1.1  วัตถุประสงค์ของการเก็บข้อมูลส่วนบุคคลของผู้ขอข้อมูลข่าวสาร เพื่อความจำเป็นในการ
- ตรวจสอบสิทธิของผู้ขอข้อมูลข่าวสาร 
- ติดต่อกลับเพื่อยืนยัน พิสูจน์ตัวตน ป้องกันการสวมสิทธิของบุคคลอื่น 
- ประสานงานกับหน่วยงานภายใน สป.ทส. เพื่อรวบรวมข้อมูลข่าวสารตามคำขอ 
- พิจารณาคำขอ 
- แจ้งผลการพิจารณาคำขอ 
- เรียกเก็บค่าธรรมเนียมการทำสำเนาข้อมูลข่าวสารและค่าธรรมเนียมการรับรองความถูกต้องของข้อมูลข่าวสารฉบับสำเนา 
- ออกใบสำคัญรับเงิน
- เก็บรวบรวมสถิติการขอข้อมูลข่าวสารของราชการ 
- ส่งคำขอข้อมูลข่าวสารให้หน่วยงานของรัฐแห่งอื่นที่เป็นผู้จัดทำข้อมูลข่าวสารของราชการและกำหนดชั้นความลับไว้ เพื่อพิจารณามีคำสั่งตามมาตรา 12 วรรคสองแห่งพระราชบัญญัติข้อมูลข่าวสารของราชการ พ.ศ. 2540 (ถ้ามี) 
- แจ้งให้บุคคลอื่นที่อาจได้รับผลกระทบต่อประโยชน์ได้เสียจากการเปิดเผยข้อมูลข่าวสารตามคำขอเพื่อใช้สิทธิคัดค้านคำขอข้อมูลข่าวสาร (ถ้ามี) และ
- ชี้แจงต่อคณะกรรมการวินิจฉัยการเปิดเผยข้อมูลข่าวสาร ในชั้นพิจารณาอุทธรณ์ (ถ้ามี)

1.2 หน่วยงานที่ควบคุมข้อมูลข่าวสารส่วนบุคคล คือ สำนักงานปลัดกระทรวงทรัพยากรธรรมชาติและสิ่งแวดล้อม 92 ซอยพหลโยธิน 7 แขวงพญาไท เขตพญาไท กรุงเทพฯ 10400

1.3 ฐานกฎหมายที่ใช้ในการประมวลผลข้อมูลส่วนบุคคล คือ เป็นหน้าที่การจัดหาข้อมูลข่าวสารให้แก่ผู้ขอข้อมูลข่าวสาร ตามมาตรา 11 แห่งพระราชบัญญัติข้อมูลข่าวสารของราชการ พ.ศ. 2540 

1.4 ข้อมูลข่าวสารส่วนบุคคลของผู้ขอข้อมูลข่าวสารที่เก็บรวบรวม ได้แก่ ชื่อ นามสกุล หมายเลขบัตรประจำตัวประชาชน ที่อยู่ หมายเลขโทรศัพท์ อีเมล และข้อมูลอื่นใดที่ปรากฏในคำขอข้อมูลข่าวสารที่อาจทำให้ทราบว่าผู้ใดเป็นผู้ยื่นคำขอ รวมถึงข้อมูลส่วนบุคคลของผู้ขอข้อมูลข่าวสารที่เก็บในระบบ Government Data Exchange ของสำนักงานพัฒนารัฐบาลดิจิทัล (องค์การมหาชน) ซึ่งเชื่อมโยงกับระบบฐานข้อมูลประชาชน (Linkage Center) ของกรมการปกครอง ทั้งนี้ ไม่มีการเก็บข้อมูลอ่อนไหวและข้อมูลส่วนบุคคลของผู้เยาว์จากผู้ขอข้อมูลข่าวสารแต่อย่างใด

1.5 มีการเปิดเผยข้อมูลข่าวสารต่อบุคคลอื่น ได้แก่
1)	หน่วยงานและเจ้าหน้าที่ในสังกัดสำนักงานปลัดกระทรวงทรัพยากรธรรมชาติและสิ่งแวดล้อมที่มีหน้าที่เกี่ยวข้องกับการบริการข้อมูลข่าวสารตามคำขอของท่าน
2)	หน่วยงานของรัฐแห่งอื่นที่เป็นผู้จัดทำข้อมูลข่าวสารตามคำขอและได้กำหนดชั้นความลับไว้ตามระเบียบว่าด้วยการรักษาความลับของทางราชการ พ.ศ. 2544 (ถ้ามี)
3)	สำนักงานคณะกรรมการข้อมูลข่าวสารของราชการ กรณีมีการชี้แจงต่อคณะกรรมการวินิจฉัยการเปิดเผยข้อมูลข่าวสารในชั้นพิจารณาอุทธรณ์ (ถ้ามี)
4)	บุคคลอื่นที่อาจได้รับผลกระทบต่อประโยชน์ได้เสียของตน หากจะเปิดเผยข้อมูลข่าวสารตามคำขอ (ถ้ามี)
5)	ไม่มีการโอนข้อมูลข่าวสารส่วนบุคคลไปยังต่างประเทศแต่อย่างใด

1.6 มีการเก็บข้อมูลข่าวสารส่วนบุคคลของผู้ขอข้อมูลข่าวสาร เป็นระยะเวลา 10 ปี ตามระเบียบว่าด้วยงานสารบรรณ พ.ศ. 2526 และที่แก้ไขเพิ่มเติม

1.7 สิทธิของผู้ขอข้อมูลข่าวสาร 
1)	ติดต่อผู้ควบคุมข้อมูลส่วนบุคคล คือ สำนักงานปลัดกระทรวงทรัพยากรธรรมชาติและสิ่งแวดล้อม ณ ศูนย์บริการร่วม กระทรวงทรัพยากรธรรมชาติและสิ่งแวดล้อม ชั้น 1 อาคารกรมควบคุมมลพิษ 92 ซอยพหลโยธิน 7 แขวงพญาไท เขตพญาไท กรุงเทพฯ 10400 โทร. 0 2265 6223-5 ตั้งแต่เวลา 08.00 น. – 17.00 น. (ไม่พักกลางวัน) ทุกวัน เว้นวันหยุดราชการ
2)	ติดต่อผู้ประสานงานการคุ้มครองข้อมูลส่วนบุคคลของผู้ขอข้อมูลข่าวสาร คือ นางสาวทัศนีย์ เดชปรารมย์ นักวิเคราะห์นโยบายและแผนชำนาญการ สังกัดส่วนข้อมูลข่าวสารและบริการร่วม กองกลาง โทรศัพท์ 0 2265 6224 อีเมล servicelinkcenter@mnre.go.th
3)	ร้องเรียนการละเมิดข้อมูลส่วนบุคคลต่อสำนักงานคณะกรรมการคุ้มครองข้อมูลส่วนบุคคล
